# maestromapper

Maestromapper is medio 2000 opgezet door Mart Roumen als een statische website met wat JavaScript-code. Het systeem werd door hem en anderen gebruikt in hun functie binnen de Immigratie- en Naturalisatiedienst (IND). Het programma bevatte (historisch) kaartmateriaal uit diverse bronnen van diverse landen. Lange tijd werd hierbij gebruik gemaakt van Google Maps.

In 2018 heeft Mart mij verzocht hem te helpen om het product verder te krijgen. Samen zijn we aan de slag gegaan wat heeft geleid tot een iets meer responsive site. Door beslissingen van Google omtrent het gebruik van Google Maps hebben we ook de switch gemaakt naar Leaflet. Helaas is aan de ontwikkeling een einde aan gekomen toen Mart overleed. De IND heeft het systeem toen overgenomen en het laten testen door enkele adviseurs en stakeholders. Daar zijn diverse bevindingen uitgekomen op het gebied van veiligheid en onderhoudbaarheid. Dat heeft er toe geleid dat het systeem toen uit de lucht is gehaald, mede door veranderende prioriteiten door de toen uitbrekende Corona-epidimie.

Na mijn afstuderen in 2021 heb ik getracht het project nieuw leven in te blazen. Ik heb de oorspronkelijke code omgezet naar een beter beheersbaar systeem, gebaseerd op Spring boot. Het systeem maakt meer gebruik van database, en kan beter beveiligd worden. Deze sourcecode is daar het uiteindelijke resultaat van. Het is als een demo-project in 2022 gepresenteerd aan de IND (vandaar de vaste gebruikersnaam en wachtwoord in de code). Helaas heeft de IND na rijp beraad besloten om niet verder te gaan met de ontwikkeling.

Om de gedachtenis aan Mart en wat toch beschouwd mag worden als zijn levenswerk levend te houden heb ik daarop besloten om deze sourcecode in een gearchiveerde omgeving van GitHub openbaar te maken.

LET OP! Het uiteindelijke product is zeker niet geschikt om in een live-omgeving gebruikt te worden.
